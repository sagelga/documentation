# Introduction
เมื่อเมืองเต็มไปด้วยขยะ คุณผู้ได้รับหน้าที่อาสาสมัครคัดแยกขยะจึงต้องมาช่วยแยกขยะลงไปในถังขยะให้ถูกต้อง ไม่ว่าจะเป็นขยะทั่วไป ขยะเปียก ขยะรีไซเคิล และขยะอันตราย เมื่อเปิดเกมขึ้นมา ผู้เล่นจะได้เลือกแผนที่ที่จะเล่น แต่ละสถานที่ก็จะมีขยะแตกต่างกันไป เช่น คอนโดฯ ตลาด เป็นต้น ในการเล่นเกม ผู้เล่นจะต้องกดปุ่มเพื่อให้ขยะที่ไหลลงมาตามสายพานถูกจัดไปอยู่ในถังขยะที่ถูกต้อง หากผู้เล่นไม่รู้ว่าขยะใดจะต้องไปอยู่กับถังใด ก็สามารถเปิดดูได้ว่า ขยะประเภทนี้เป็นประเภทอะไร โดยแต่ละด่านก็จะมีเวลาจำกัดแตกต่างกันไป และคะแนนที่คุณจะได้ขึ้นอยู่กับความถูกต้องของขยะที่หล่นไปในถัง หากคัดแยกไม่ถูกต้อง หรือขยะหล่นจากสายพานไปก่อน ก็จะโดนทำโทษโดยการหักคะแนน
ผู้เล่นจะสะสมคะแนนไปเรื่อยๆ เพื่อปลดล็อคด่านต่อไป และในเกมก็มีคอลเลกชันสำหรับสะสมขยะที่ได้เก็บมาแล้วด้วย ยิ่งเล่นไปเรื่อยๆ ก็จะได้เจอขยะชนิดใหม่ๆ ให้สะสมลงในคอลเลกชันมากขึ้น

ความยากจะเพื่มขื้นเรื่อยๆ ตามระดับของด่าน โดยที่จะมีประเภทขยะ และการหักคะแนนที่มากขื้นเพื่อเป็นการปรับความยากง่ายให้กับเกมส์ หากว่าผู้เล่นไม่สามารถทำตามเป้าหมายของเกมส์ได้ (เช่นแยกขยะให้ถูกต้องอย่างน้อย 80%) ก็จะถือว่าเล่นด่านนั้นๆ ไม่ผ่านโดยจะเก็บแต้มไปเรื่อยๆ จนเพลงจบ ในแคตตาล็อกจะแยกข้อมูลขยะทั้ง 4 ถังและชื่อขยะนั้นๆ
