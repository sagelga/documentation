# เกี่ยวกับระบบ

## ชื่อโครงงานการพัฒนาระบบ
ระบบแบ่งปันสรุปบทเรียน
​Lecture Note Sharing System

## ความสำคัญ และที่มาของปัญหา
นักเรียน นักศึกษา ต้องการอ่านสรุปบทเรียนจากหลายมุมมอง เพื่อให้ได้ข้อมูลที่อาจขาดหายไปจาก การบันทึกเพียงคนเดียว ซึ่งการไปหาสรุปจากคนอื่นๆ กระทำได้ยาก เนื่องจากไม่ทราบว่าใครมีสรุปของวิชา ใดบ้าง หรือมีเนื้อหาที่ต้องการหรือไม่

เป้าหมายของระบบคือสร้างช่องทางให้ผู้ใช้งาน เช่น นักศึกษา ที่มีการเรียนในวิชาเดียวกัน หรือคล้ายคลึงกัน สามารถแบ่งปันสรุปของตนเองให้ผู้ใช้งานท่านอื่นได้ และสามารถเข้าไปดูสรุปของผู้ใช้งานอื่น เพื่อนำมาพัฒนาการจดบันทึกของตนเอง และเก็บตกความรู้ที่อาจจะตกไประหว่างการจดบันทึกของตนเอง

## กลุ่มเป้าหมายของผู้ใช้ระบบ
1.	นักเรียน นักศึกษา
2.	ติวเตอร์
3.	อาจารย์

## ขอบเขตการพัฒนา
1.	เป็นระบบที่แบ่งปันแบบสาธารณะเท่านั้น
2.	ใช้แบ่งปันสรุปบทเรียนเท่านั้น
3.	ใช้งานระบบผ่านเว็บไซต์ ด้วยอุปกรณ์พกพาหรือคอมพิวเตอร์ เพื่ออัปโหลดบทเรียนขึ้นระบบ ค้นหา และใช้งานฟังก์ชันต่างๆ ในระบบ
4.	ผู้ใช้งานจะเป็นนักเรียน นักศึกษา ติวเตอร์ อาจารย์เท่านั้น เพื่อให้ฟังก์ชั่นการทำงานเหมาะสมกับผู้ใช้งานที่เป็นกลุ่มเป้าหมายมากที่สุด

## ประโยชน์ที่คาดว่าจะได้รับ
-	ทำให้ได้ความรู้เพิ่มเติมจากผู้ใช้อื่น
-	ทำให้การหาสรุปสามารถกระทำได้สะดวก
-	ทำให้เปิดโอกาสทางการศึกษามากขึ้น
-	ทำให้ผู้ใช้สามารถปรับปรุงการจดบันทึก จากการสังเกตผู้ใช้งานอื่นได้
-	ทำให้ผู้ใช้รู้สึกสะดวกสบายและลดอคติในการเรียนรู้

## อธิบายฟังก์ชั่นที่เป็นไปได้ของระบบที่เสนอ
-	แบ่งปันสรุปบทเรียนให้กับผู้ใช้งานอื่น
-	ค้นหาบทเรียนของผู้ใช้อื่น โดยแบ่งตามผู้ใช้งานหรือหมวดหมู่รายวิชา
-	ระบบสมาชิก
-	ให้คะแนน (โหวต) คุณภาพของบทเรียนที่ถูกแชร์
-	ทำเครื่องหมายติดดาวบนบทเรียนที่ผู้ใช้งานชื่นชอบ
-	จัดเรียงลำดับบทเรียน ตามจำนวนการเข้าดู คะแนน และเวลาที่อับโหลด
-	แสดงความคิดเห็นบนสรุปบทเรียนของผู้ใช้อื่นได้

## วิธีการการทดสอบและ demo การทำงานของระบบ
ผู้ใช้คนแรกเข้าใช้ระบบ ณ ที่อยู่เว็บของระบบ ผ่านอุปกรณ์โทรศัพท์หรือคอมพิวเตอร์ จากนั้นอัปโหลดไฟล์สรุปของตนเอง และให้ผู้ใช้งานที่ต้องการเข้าไปดูสรุป เข้าสู่ระบบไปค้นหาและเข้าไปดูสรุปของเพื่อนคนนั้นได้ รวมถึงใช้งานฟังก์ชันอื่นๆ ที่มีในระบบ
